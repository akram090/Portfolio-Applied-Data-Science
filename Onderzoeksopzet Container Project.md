# Inleiding 

## Aanleiding 
Cofano is een IT-bedrijf dat zich voornamelijk richt op softwareoplossingen binnen de logistiek. Een van de gebieden waar het bedrijf werkzaam is, is het in- en uitladen van containers op schepen, dit gebeurt op een terminal. In de scheepvaartindustrie wordt tijd gezien als geld, als een schip lang aan de kade zal liggen, omdat er gewacht moet worden op containers, zal dit onnodig veel geld kosten. Het is de taak van Cofano om dit proces efficiënter te maken en hiermee de kosten te minimaliseren. https://www.cofano.nl/nl/ 

## Probleemstelling 
Momenteel wordt er handmatig bepaald waar containers op de kade opgeslagen worden. Dit zorgt ervoor dat het proces van in- en uitladen inefficiënt uitgevoerd wordt. Denk hierbij aan de afstand tussen de benodigde containers en het schip dat geladen moet worden. Zo kan een benodigde container op een onbereikbare plaats gezet wordt, zoals onderaan een stapel containers of ver achterin op de kade. Al deze extra handelingen en afgelegde afstanden kosten tijd.  

## Doelstelling 
Het doel van het onderzoek is om te bepalen waar de containers geplaatst moeten worden op de kade vanaf het moment dat de containers de haven binnenkomen. Het uiteindelijke doel is om zoveel mogelijk verspillingen in het proces te minimaliseren, zoals het afleggen van onnodige afstand en handelingen. Dit zorgt ervoor dat de desbetreffende containers op efficiënte wijze ingeladen kunnen worden op schepen door machines zoals een reach stacker.  

## Hoofdvraag en deelvragen 
Om de hierboven genoemde doelstelling te kunnen behalen zijn de volgende hoofd- en deelvragen geformuleerd: 

### Hoofdvraag 
Hoe kan ervoor gezorgd worden dat containers op de kade op een efficiënte manier opgestapeld kunnen worden, zodat de afnemer van de containers hier makkelijk bij kan.   

### Deelvragen 

- Welke terminologie wordt er gebruikt binnen de container logistiek? 
- Hoe ziet de lay-out van de desbetreffende kade eruit? 
- Welke modellen/methodes zijn relevant om dit optimalisatieprobleem aan te pakken?
