# Review & Retrospective – Sprint 3

## 1.	Resultaat en doel
In de derde sprint van het container project zijn wij als groep bezig geweest met het individueel opstellen van een Reinforcement Learning model. Binnen deze derde sprint stond het volgende doel centraal: “Elke groepslid beginnen aan het maken van een eigen model (RL op simpele trainingsset). Simulaties uitvoeren om te kijken wat het beste aanpakt. De eerste voorspelling(en) maken met behulp van een agent”. De activiteiten die gekoppeld zijn aan deze sprint hebben wij naar de volgende sprint verplaatst, aangezien de tijd hiervoor niet genoeg was. De werkzaamheden rondom het maken van een eigen RL-aanpak is ook nog bezig en zal ook wat tijd kosten, aangezien dat niet in één keer opgesteld kan worden. Ook de werkzaamheden op het gebied van het bewerkstelligen van de agent binnen de action space liep nog wat stroef. Deze sprint zien wij dus meer als een opstapje/tussen sprint naar de volgend sprint om het een en ander af te kunnen ronden. 

## 2.	Evaluatie
•	**Wat ging er goed?**
Wat ik goed vond gaan binnen deze sprint is dat elke groepslid initiatief toont bij bepaalde uit te voeren werkzaamheden. Voorbeelden zijn bijvoorbeeld dat ik de groep aanmoedigde om even bijeen te komen voor een betere samenwerking. Een ander voorbeeld is dat andere groepsleden zichzelf een activiteit toewijzen ten behoeve van het balanceren van het groepswerk. Vooral bij het doen van verdere desk research, hulp bij het opzetten van het environment en een koppeling proberen te realiseren met de RL-algoritme en het environment. 

•	**Wat ging er fout of kan beter?**
Na een wekelijks gesprek met de begeleidende docent, hadden we afgesproken dat elk groepslid zelf een eigen RL-aanpak hanteert. Dit was een gevolg van een niet zichtbaar voortgang van de environment en het RL-model aanpak. Eén groepslid was daar namelijk mee bezig, waardoor het voor de rest van de groep onduidelijk werd wat er nou wel en niet gedaan/afgerond was. Deze fout hebben wij (de rest van de groep) ook ingezien en beseft. Hierbij kwamen we dus tot de conclusie dat de communicatie in dat opzicht wat beter kan. Het is dus de bedoeling dat elke groepslid wekelijks verteld waar hij mee bezig is geweest, wat hij heeft af kunnen ronden en waar hij tegen aan loopt. 


•	**Hoe gaan deze verbeteringen er komen?**
Voor in de toekomst willen wij wekelijkse bijeenkomsten inplannen op school dat puur alleen een moment is voor het bespreken van de voortgang en de obstakels. Natuurlijk werken we wel verder aan het project, maar het is belangrijk dat we een formeel moment met elkaar hebben om onze plus- en minpunten van het project kunnen aankaarten. Zelf heb ik ook aangegeven binnen de groep om individueel een RR op te stellen voor een individuele zelfreflectie op het project (voldoening halen uit SCRUM-methodiek).  
