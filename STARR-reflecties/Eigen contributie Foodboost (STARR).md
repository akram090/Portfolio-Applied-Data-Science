# Reflectie: Eigen Contributie Foodboost project (STARR)

In dit onderdeel is de reflectie op mijn eigen contributie aan het Foodboost project weergegeven. De reflectie aan het Foodboost project is onderbouwd aan de hand van de STARR-methode. 

### Situatie
In dit onderdeel zullen de werkzaamheden m.b.t. het Foodboost project kort besproken worden. Er zal vanuit de lopende tekst verwezen worden naar een pagina of document (in de vorm van een link), waar de bijdragen verder in details te zien zijn. Daarnaast zal de gewaarborgde kwaliteit van de onderwerpen die aan bod zullen komen, besproken worden en welke methodieken ik daarbij heb gehanteerd. De taken/werkzaamheden waar ik mee gedurende het Foodboost project mee heb bezig gehouden, zijn het literatuuronderzoek, het uitnodigen en onderhouden van de groepscontacten met de docenten voor wekelijkse gesprekken, onderhouden van de scrumboard in Trello en het opstellen en bijwonen van de interne en externe presentaties.


### Taak
Het uitvoeren van deze werkzaamheden had voor mij als doel om vele nuttige gegevens te verzamelen om bepaalde (deel)producten mee op te kunnen leveren. Daarnaast was het doel ook om met deze nuttige gegevens mijn groepsleden te voorzien van bruikbare input voor hun eigen werkzaamheden. Dit zorgt er ook voor dat de voortgang van het groepswerk wordt bevorderd. Door de wekelijkse gesprekken met de docenten en de samenwerking onderling in de groep, heb ik wat betreft ‘literatuuronderzoek’ goed deskresearch uitgevoerd. Ook het DOT-framework heb ik hierbij geraadpleegd. Dit gaf mij de mogelijkheid om verantwoord bepaalde methoden & technieken te gebruiken voor een bepaald vraagstuk. Ook had ik het voortouw genomen in de communicatie met de begeleidende docenten en het door informeren van eventuele zaken (m.b.t. afspraken, informatie, data etc.) naar mijn groep. Een andere taak wat ik op mij heb genomen is het onderhouden van de scrumboard in Trello. In dit scrumboard heb ik gefaseerd (in sprints) de voortgang bijgehouden van het groepswerken en gaf ik ook duidelijk weer hoe de stand van zaken qua werkzaamheden en opleveringen is ingesteld. 


### Actie
Bij het uitvoeren van literatuuronderzoek heb ik de deskresearch methode gebruikt dat voort komt uit het DOT-framework. Voor het uitvoeren van deskresearch heb ik de focus gelegd op het verzamelen van bruikbare en beschikbare informatie over onderzoeken die al zijn uitgevoerd. Dit houdt in dat ik op zoek ging naar het dieet (wat ze wel/niet mogen eten) als de leefstijl van vegetariërs. Hierbij heb ik rekening gehouden of de dieet parallel loopt met de actieve levensstijl die vegetariërs hebben. Het is dus belangrijk om dat ook mee te nemen in het onderzoek in wat ze daarvoor aan onontbeerlijke voedingsstoffen nodig hebben voor de groei en instandhouding van het lichaam. Daarnaast ben ik op zoek gegaan naar bronnen voor het verkrijgen van inzichten in nutriënten en waarden in hoeverre die van toepassing zijn op de dagelijkse inname voor vegetariërs. Het verzamelen van al deze informatie heeft als doel om een passend dieet aan te bieden voor vegetariërs die uit verschillende gerechten bestaan (rekening houdend met de minimale dagelijkse inname van voedingsstoffen). 
Daarnaast heb ik de scrumboard in Trello onderhouden door tickets aan te maken en deze in samenspraak met de groep aan te wijzen aan bepaalde groepsleden. Binnen deze tickets heb ik extra gedetailleerde omschrijvingen geschreven om een taak/werkzaamheid a.d.h.v. meer informatie beter uit te voeren. Ook gebruikte ik het scrumboard als een notitieblok om belangrijke feedback te vertalen naar een te verrichten werkzaamheid. 
Verder heb ik de rol op mij genomen om de contactpersoon te zijn voor de begeleidende docenten. Zo hield ik me in deze rol bezig met het afstemmen van gespreksafspraken met de docenten en hen hiervoor uitnodigen. 
Ook heb ik elke interne en externe presentatie bijgewoond op school (of online). Vóór deze presenteermomenten maak ik een indeling van de te bespreken onderwerpen in een PowerPoint presentatie. Elke onderdeel kan vaak van toepassing zijn op een bepaald groepslid die eraan heeft gewerkt. Zo wijs ik of geef ik aan dat hij zijn bevindingen het best in dat onderdeel kan verwerken. Nadat iedereen zijn deel heeft verwerkt, bespreken we gezamenlijk de PowerPoint presentatie vooraf en geven elkaar feedback.


### Resultaat
Aan de hand van het uitvoeren van deskresearch bij het Foodboost project, heb ik hiermee directe informatie vergaard over de leef- en voedingsstijl van vegetariërs. Ook kreeg ik meer te weten over de waarde van nutriënten in voedingsstoffen die onder een vegetarisch dieet vallen. Al deze informatie hebben wij als groep uiteindelijk als input gebruikt voor machine learning, om hiermee vegetariërs te voorzien van een passend wekelijks dieet (indirecte resultaat van desk research).  
Het resultaat, afkomstig van het gebruik van de scrumboard in Trello, is vooral de inzichtelijkheid in wat de huidige stand van zaken is m.b.t. de oplevering van bepaalde (deel)producten. Het biedt een makkelijk en sneller weergave/overzicht van alle werkzaamheden die verricht moeten worden. Verder is het gebruik van de scrumboard erg aangenaam, omdat je elk taak/ticket kan verplaatsen naar de juiste kolom o.b.v. de voortgang.
Het resultaat per werkzaamheid verschilt natuurlijk wel van elkaar, maar er is wel een totaal zichtbaar resultaat als het gaat om het combineren van alle werkzaamheden: het gefaseerd werken. Het gefaseerd en methodisch werken, door het combineren van de SCRUM-methodiek en het hanteren van het DOT-framework, leidt tot het makkelijk overzien van het totaal opgedeelde werk.

### Reflectie
In een volgend project zal ik proberen om zelf ook (expert) interviews te houden met daadwerkelijke vegetariërs of deskundigen op dat gebied. Dit zou ik vooral willen doen, om op basis van het DOT-framework, meer elementen uit de Library strategie en de Field strategie in te zetten. Maar ook om informatie te verkrijgen van vegetariërs zelf die niet op het internet zijn te vinden. De details waar ik dan niet mee heb genomen in voedsel, nutriënten, leefstijl en denkwijze zou wellicht het onderzoek maar ook het resultaat kunnen beïnvloeden. In de toekomst zou ik dat graag dus willen doen om een sterker en betrouwbaarder resultaat te krijgen. 
Het is alleen wel jammer dat we het Foodboost project niet helemaal hebben kunnen afronden door minder details mee te nemen in het bieden van verschillende gerechten op weekbasis. Maar ik ben wel trots op hoe de situatie is verlopen, omdat ik en ook de andere groepsleden hebben geleerd dat we in een volgend project meer uitgebreid en dieper moeten zoeken naar relevante informatie.
